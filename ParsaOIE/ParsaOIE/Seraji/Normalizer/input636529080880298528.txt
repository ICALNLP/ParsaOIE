تردیدی نیست که مردم کشورمان در مقاطع گوناگون به‌ویژه در ماه‌های پایانی سال گذشته با حضور آگاهانه در راهپیمایی ۲۲ بهمن و انتخابات نهمین دوره مجلس شورای اسلامی، هوشیاری و وظیفه‌شناسی خویش در دفاع از آرمان‌های انقلاب را به رخ جهانیان کشیده‌اند و از همین روست که نظام جمهوری اسلامی توانسته است در عرصه‌های جهانی بخصوص در مذاکرات اخیر هسته‌ای با تکیه بر این پشتوانه دشمن‌شکن، حضوری پرصلابت داشته باشد و از آرمان‌های ایران اسلامی دفاع کند اما به راستی آیا مسوولان نیز توانسته‌اند به وظایف خود در قبال مردم- آنگونه که شایسته و بایسته است- جامه عمل بپوشانند ؟ مروری اجمالی بر عملکرد نهادهای مسوول به‌ویژه در زمینه گرانی‌های اخیر نشان می‌دهد که برخی از آن‌ها نتوانسته‌- و یا نخواسته- اند، متناسب با شان ملت بزرگ ایران به وظیفه خویش این باره عمل کنند و از همین روست که شاهد وضعیتی نابسامان در بازار کالا و خدمات مورد نیاز قشرهای گوناگون جامعه هستیم.